ФОРМУЛЯР ЗА КАНДИДАТСТВАНЕ 
ЗА ВКЛЮЧВАНЕ НА ПРОЕКТ В ДАРИТЕЛСКАТА КАМПАНИЯ
“ИЗБЕРИ, ЗА ДА ПОМОГНЕШ” 2015

3.Учредители на организацията:
4.Управителен съвет на организацията:
5.Донори на организацията: 
До момента, за изпълнението на своите проекти, фондацията е получавала подкрепа от:
-	Програма „Градски предизвикателства“ на фондация „Екообщност“ (http://www.bepf-bg.org/), финансирана от Фондация „Чарлз Стюарт Мот“;
-	Програма за подкрепа на неправителствените организации в България (http://www.ngogrants.bg/) по Финансовия механизъм на Европейското икономическо пространство 2009 – 2014 г. (http://eeagrants.org/);
6.Финансиране по Европейски проекти:                      ДА                  НЕ
Дейността на фондацията не е била финансирана до момента от оперативни програми или Програмата за развитие на селските райони. Въпреки това, Програма за подкрепа на неправителствените организации в България, като част от Финансовия механизъм на Европейското икономическо пространство представлява структурирана помощ от държавите от ЕИП (Норвегия, Лихтенщайн и Исландия) за икономически по-слабо развитите страни членки на ЕС.
7.Име на проекта:
„Мисия Кестен“ (http://kesteni.bg/)
8.Какво се финансира
Необходимостта от финансиране за планираните дейности по проекта може да бъде обобщено в следните основни групи разходи:
-	За закупуване на материали за грижа за кестеновите дървета – закупуване на феромонни примамки, които се поставят в капани (http://kesteni.bg/our-mission/traps/) за улавяне на листоминиращия молец – основната причина за влошеното състояние на кестеновите дървета в София през последните години (http://kesteni.bg/our-mission/moths/);
-	За поддържане на информационната база на инициативата – домейн и хостинг за сайта на инициативата, приложението за картотекиране на кестенови дървета и фондацията;
-	За развитие на разработеното приложение за набиране на пространствена информация за кестените на територията на София, така че то да позволява въвеждане на данни и за други видове дървета;
9.Необходимо финансиране
С оглед начина на функциониране на дарителската кампания „Избери, за да помогнеш“ можем да посочим следните прагове, при които ще изпълним съответстващите им дейности:
-	При осигуряване на 300 лв. – ще можем да осигурим функционирането на информационната база и приложението за картотекиране на кестенови дървета за периода до средата на 2017 г.;
-	При осигуряване на 800 лв. – през месец април 2016 г. ще организираме и проведем кампания по поставяне на 60 броя феромонни капани на територията на горната част на ж.к. „Яворов“, където през последните 4 години се грижим за 150 кестенови дървета;
-	При осигуряване на 1100 лв. – ще изпълним и двете по-горе посочени дейности;
-	При осигуряването на 1600 лв. – освен първите две дейности, през пролетта на  2016 г. ще организираме и проведем кампания по поставяне на 40 броя феромонни капани в парка на Военна академия. Ще проведем кампанията с участието на деца от съседните 129 ОУ „Антим I-ви“ и 38 ОУ „Васил Априлов“;
-	При осигуряването на 4500 лв. – освен всички описани по-горе дейности, ще развием и надградим създадената вече платформа за картотекиране на кестенови дървета, така че тя да позволява картотекирането и на други видове, различни от бялоцъфтящия конски кестен (Aesculus hippocastanum);
-	Освен посочените по-горе дейности, бихме могли да организираме събитие с Райфаизенбанк за запознаване на заинтересованите служители с целите и идеите на „Мисия Кестен“. Подобно събитие може да бъде проведено в някой от многото паркове на София, в които има засадени кестенови дървета.
Доброволците са добре дошли да се включат във всяка една от планираните дейности!
10.Кратко описание на проекта (до 3000 символа)
„Мисия Кестен” се стреми да подобри обществената осведоменост по проблем с глобално измерение, който е от особено символно значение за град София. Листоминиращият молец вреди сериозно на емблематичните за българската столица кестенови дървета. Самият проект представя пред широката общественост възможните решения за справяне с този проблем. „Мисия Кестен“ акцентира и върху значението на доброволческата дейност, обръщайки внимание на неформалното образование със силно екологично измерение.
Едновременно с повишаването на познанията и активното участие на доброволците, като резултат от проекта, събраната информация за кестеновите дървета в София е достъпна за широката общественост на страницата на проекта (http://kesteni.bg/). На сайта могат да бъдат намерени база данни, съдържаща събраната информация за пространственото разположение на кестеновите дървета и план за действие, предлагащ най-подходящите подходи за справяне с проблема.
В рамките на проведените до момента дейности, състоянието на кестените в ж.к. „Яворов“ (Кестените на Яворов във Фейсбук) и още седем основни обществени градини в София (паркът на НДК, паркът на Военна академия, градините на Медицинска академия, парк Герена, Борисовата градина, парк Заимов, Докторската градина) беше подобрено. 
Естеството на проблемът с листоминиращия молец е такова, че изисква постоянни грижи за дърветата. За постигане на нашите цели имаме нужда както от доброволческа подкрепа (за събиране на данни за дърветата и грижа за тях), както и от средства за поддържане на информационната система и закупуване на консумативи. 
11.Значимост на проблема и статистически данни:
Проблемът с листоминиращия молец засяга всички кестенови дървета от вида Aesculus hippocastanum (бялоцъфтящ конски кестен) на територията на София. Въпреки, че това е едно от най-широко разпространените дървета в парковете и по улиците на българската столица, все още няма точни данни колко са дърветата в града. Ето защо „Мисия Кестен“ си поставя за цел да събере информация за разположението на кестените в града (http://kesteni.bg/results/). Нашият екип и включилите се доброволци също така са ангажирани директно с грижа за дърветата в 7 градски градини и в ж.к. „Яворов“, където усилията за спасяването на 150 кестенови дървета продължават повече от 4 години. Статистическа информация за състоянието на дърветата в квартала има на страницата на местната инициатива във Фейсбук - Кестените на Яворов във Фейсбук.
12.Идеи за включване на служителите на Райфайзенбанк (България) в доброволчески инициативи, съгласно целите на Вашия проект
Служителите на Райфайзенбанк могат да се включат много лесно и да допринесат значително за постигането на целите на предложения проект като се включат активно в картотекирането на кестенови дървета. За тази цел, всеки един доброволец трябва да:
-	Свали приложението “Mission Chestnut” на своето мобилно устройство (Android или iPhone/iPad) налично съответно от Google Play и от iTunes;
-	Включи GPS сензора на своето мобилно устройство, когато реши да картотекира дървета;
-	Стартира приложението и въведе потребителско име и парола на началния екран на приложението;
-	Отбележи в приложението всеки един кестен, който забележи около себе си и който все още не е отбелязан.
Тази подкрепа ще бъде безценна в усилието ни да изготвим пълна картотека на кестеновите дървета на територията на София. В същото време тя не изисква нито значителни усилия, нито съобразяване с точно определено време за своето провеждане. Всеки един доброволец може да картотекира дървета във всеки един удобен за него момент – на път за работа, по време на разходка в парка или в квартала, на път за близкия магазин и т.н. Организираната кампания по картотекирането може да продължи няколко месеца и да бъде проведена и под формата на състезание между служителите на различните клонове / отдели в банката, чиято цел ще бъде картотекирането на най-голям брой дървета. За успешното провеждане на тази доброволческа инициатива, ще подготвим кратки инструкции за разпознаването на бялоцъфтящия конски кестен (Aesculus hippocastanum).


